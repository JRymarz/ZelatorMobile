# README
## Dane użytkowników testowych
### email: do znalezienia w bazie danych
### hasło: member dla Członków, zelator dla Zelatorów, admin dla Głównego Zelatora

## Instrukcja uruchamiania:
Aby uruchomić aplikację mobilną, by współdziałała prawidłowo z aplikacją backendową uruchomioną lokalnie, konieczne jest wcześniejsze przygotowanie środowiska. Pierwszym krokiem jest instalacja wersji LTS Node.js, w wydaniu nie starszym niż 18. Należy również mieć zainstalowany Java Development Kit (JDK) w wersji 17.
Po zainstalowaniu tych narzędzi należy pobrać adres IP komputera, na którym działa backend. Można to zrobić za pomocą polecenie ipconfig w wierszu polecenia. Otrzymany adres IPv4 należy skopiować i wkleić w pliku app.json w katalogu głównym projektu, w sekcji „extra.API_URL”. Jest to konieczne, by aplikacja mobilna mogła komunikować się z aplikacją backendową.
Następnie należy zainstalować Android Studio z domyślnymi opcjami oraz skonfigurować środowisko. W ramach konfiguracji potrzeba utworzyć nową zmienną środowiskową ANDROID_HOME, która powinna wskazywać na katalog instalacyjny Android SDK (domyślnie zainstalowany przez Android studio w: „C:\Users\nazwa_uzytkownika\AppData\Loca\Android\Sdk”). Dodatkowo, ścieżka do katalogu „platform-tools”, znajdującego się wewnątrz katalogu „Sdk” musi zostać dodana do zmiennej środowiskowej Path.
Po poprawnym skonfigurowaniu środowiska można przejść do instalacji zależności projektu. W głównym katalogu aplikacji należy uruchomić polecenie „npm install”.
Aplikację można uruchomić na dwa sposoby. Pierwszy to uruchomienie na emulatorze Androida. W tym celu należy utworzyć nowy wirtualny telefon (AVD) w Android Studio, a następnie go uruchomić. Po uruchomieniu emulowanego urządzenia można przejść do głównego katalogu projektu i użyć polecenia „npx expo run:android”, aby zainstalować i uruchomić aplikację. Należy pamiętać, że emulowane urządzenie z systemem Android musi zostać uruchomione na tym samym komputerze, na którym działa aplikacja backendowa.
Drugim rozwiązaniem jest uruchomienie aplikacji na fizycznym urządzeniu. Aby to zrobić należy włączyć opcje programistyczne w ustawieniach telefonu i podłączyć go do komputera za pomocą kabla USB. W sekcji opcji programistycznych należy aktywować „Debugowanie USB” oraz „Instalowanie aplikacji przez USB”. Następnie wystarczy przejść na komputerze do katalogu głównego projektu i użyć polecenia „npx expo run:android”, by zainstalować i uruchomić aplikację na telefonie. Należy pamiętać, że zarówno urządzenie fizyczne z systemem Android, jak i komputer z uruchomioną aplikacją mobilną muszą znajdować się w jednej sieci lokalnej.
